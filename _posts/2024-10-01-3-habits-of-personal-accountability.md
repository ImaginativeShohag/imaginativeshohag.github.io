---
layout: post.liquid
type: standard
title: "লিডারশিপ পাওয়ার বৃদ্ধির জন‍্য তিনটি অভ‍্যাস"
excerpt: "Michael Timms এর লিডারশিপ পাওয়ার বৃদ্ধির জন‍্য তিনটি অভ‍্যাস নিয়ে টেড টকে করা আলোচনা নিয়ে আমার মতামত"
tags: inspiration leadership
categories: inspiration
image: /assets/image/2024/10/3-habits-of-personal-accountability.png
issue_id: 13
---

লিডারশিপ পাওয়ার বৃদ্ধির জন‍্য তিনটি অভ‍্যাস Michael Timms [টেড টকে](https://www.youtube.com/watch?v=dIYmzf21d1g) আলোচনা করেছেন। এগুলোকে তিনি নাম দিয়েছেন “3 habits of personal accountability”। তার সংক্ষিপ্ত বর্ননা—

## ১. Don’t blame

অন‍্যকে দোষারোপ করবেন না। মানুষের বৈশিষ্ট হচ্ছে তাকে দোষারোপ করলে সেটা তাকে সাহা‍য‍্য বা অ‍্যাকাউন্টেবল করে না। উল্টা দেখা যাবে সে নিজের দোষ ঠিক করা নিয়ে সচেষ্ট না হয়ে উল্টো নিজের দোষ লুকোনোর চেষ্টা করবে ভবিষ‍্যতে। বা সবাই একজন আরেকজনকে ব্লেইম করে যাবে। দিন শেষে না হবে নিজের উন্নতি না হবে সমস‍্যার সমাধান।

## ২. Look in the mirror

অন‍্যকে দোষ না দিয়ে আমাদের উচিত আগে নিজের দিকে তাকানো। "এই সমস‍্যায় আমি কিভাবে যুক্ত আছি?" অর্থাৎ প্রথমে দেখা উচিত যে আমি কি করিনাই বা আমার কোন ভুলোর জন‍্য সমস‍্যাটি হয়েছে? এবং নিজের ভুল থাকলে তা টিমের সাথে শেয়ার করা। লিডার নিজেকে ব্লেইম করতে পারলে তখন বাকীদের ক্ষেত্রেও তাদের নিজেদের ভুল শেয়ার করা সহজ হয়। ভুল মানুষের হতেই পারে। এবং লিডার নিজের ভুল শিকারের (অ‍্যাকাউন্টেবল হওয়ার) মাধ‍্যমেই বাকীদের উৎসাহ দিতে পারে। টিমে অ‍্যাকাউন্টিবিলি আনতে এটি একটি গুরুত্বপূর্ন ধাপ হতে পারে।

## ৩. Engineer the solution

সর্বশেষ হচ্ছে — সমাধান বের করা। একজন লিডার চেষ্টা করবে অন‍্যকে দোষ দেয়ার পরিবর্তে কি করলে সমস‍্যা সমাধান হবে তা খুজে বের করতে। কারন লিডারের কাজ সমস‍্যার মূলে গিয়ে সমাধান বের করা। “কার দোষে এটা হয়েছে?” এই প্রশ্ন না করে আমাদের প্রশ্ন করা উচিত “কোথায় বা কোন কারনে সমস‍্যাটি হলো?”। তারপর চেষ্টা করা সমাধান ইঞ্জিনিয়ারিং করতে, যাতে পরের বার সমস‍্যাটি হওয়ার সম্ভাবনা কমে যায়।

> You can’t inspire accountability in others until you model it yourself.
> 
> অর্থাৎ আপনি নিজের ভিতর জবাবদিহিতার বহিঃপ্রকাশ না করে অন‍্যের ভিতর জবাবদিহিতাকে অনুপ্রানিত করতে পারবেন না। 

> Be the change that you want to see in others.
>
> অর্থাৎ আপনি অন‍্যের ভিতর যে পরিবর্তন দেখতে চান, সেই পরিবর্তন আগে নিজের ভিতর আনুন।

# আমার মতামত

আমার মতে এগুলো আসলেই গুরুত্বপূর্ন। একজন লিডার নিজেই একজন উদাহরন হবেন, যাকে তার টিম ফলো করবে। তিনি অন‍্যের দিকে আঙ্গুল দেয়ার আগে নিজের দিকে আঙ্গুল তাক করবেন এবং অন‍্যকে দোষারোপ করা বাদ দিয়ে সমাধান খুজার চেষ্টা করবেন।

আমার নিজের টিম থেকে একটি উদাহরণ—

আমি দেখলাম জুনিয়রদের PR এ সিলি/ছোট মিসটেকের পরিমান বেশী, কিছু ক্ষেত্রে এমন ভুল যা নিজের চোখে না পড়লেও অন‍্যজন সহজেই বুঝতে পারে। তাই আমি দুই স্টেপ PR চেকিং শুরু করালাম। যে ফাইনাল চেক করবে তার আগেই অন‍্য কোনো জুনিয়র একবার চেক করবে, তারপর ফাইল চেকিং হবে। এতে সিলি মিস্টেক গুলো দুর হচ্ছে, সাথে তাদেরও PR চেকিং এর একটা অভ‍্যাস হচ্ছে। কিছু ক্ষেত্রে দেখা যাচ্ছে ফাইনাল হওয়ার আগেই অনেক ইপ্রোভমেন্টও হয়ে যাচ্ছে। পরে প্রায় সব PR এই এই দুই স্টেপ চলছে।

# উপসংহার

টিমে সফলতার জন‍্য সবার ভিতর জবাবদিহিতা থাকতেই হবে। এটি না থাকলে যেমন টিমের পারফর্মেন্স কমতে থাকবে এবং সফলতার হার কমে যাবে। কাজ শেষ হবে, কিন্তু বাগে ভরা থাকবে সিসস্টেম। তাই টিম লিডের উচিত নিজের মাধ‍্যমে টিমের সবাইকে অ‍্যাকাউন্টেবল বানানো।